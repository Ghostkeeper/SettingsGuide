Ryv (jerk) tisku raftu
====
Toto nastavení konfiguruje rychlost, jakou může tryska procházet rohy během tisku raftu.

Protože rafty jsou obvykle tvořeny dlouhými lineárními segmenty, zvýšení hodnoty ryvu (jerku) má obvykle velmi malý dopad na dobu tisku. Zvýšení hodnoty ryvu (jerku) však ušetří trochu času při průchodu rohy na koncích linií.

Zvýšení hodnoty ryvu (jerku) způsobí, že tiskárna během tisku raftu více vibruje. Pro horní povrch to způsobí, že povrch raftu bude drsnější. U ostatních vrstev to dále ovlivňuje adhezi k tiskové podložce.
