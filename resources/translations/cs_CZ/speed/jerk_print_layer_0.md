Ryv (jerk) tisku počáteční vrstvy
====
Toto nastavení určuje rychlost, jakou může tryska procházet rohy během vytlačování počáteční vrstvy. Tato rychlost může být konfigurována odděleně od pohybů přesunu během počáteční vrstvy.

Snížení ryvu (jerku) způsobí, že tiskárna bude ukládat více materiálu v ostrých rozích, když se tryska zpomalí, zatímco tok materiálu má při snižování toku určité zpoždění. Tyto ostré rohy jsou často místem, kde tisk vychází nejprve z tiskové podložky kvůli deformaci. Je proto dobré uložit v těchto rozích trochu více materiálu, protože to umožňuje jejich lepší přilnutí. Tento efekt není přítomen během přesunů v počáteční vrstvě. To je důvod, proč je ryv (jerk) při vytlačování první vrstvy obvykle o něco nižší než  ryv (jerk) při přesunech v první vrstvě.

Jednotlivé tiskové struktury mohou mít různé hodnoty ryvu (jerku). Existují samostatná nastavení pro výplně, spodní strany, vnější a vnitřní stěny, podpěru a aktivační věž. Toto nastavení má přednost před všemi ostatními. Tento parametr zruší pouze parametr [Ryv (jerk) sukénky/krempy](jerk_skirt_brim.md), protože sukénka a krempa se mohou vyskytovat pouze na první vrstvě.
