Minimumsnelheid
====
Als een laag heel weinig tijd nodig heeft om te printen, wordt de printsnelheid voldoende verlaagd zodat de laag nog steeds de [Minimale Laagtijd](cool_min_layer_time.md) nodig heeft om te printen. Het wordt echter niet verlaagd tot onder deze minimumsnelheid. Als het printen van de laag met de minimale snelheid minder zou duren dan de minimale laagtijd, wacht de printer aan het einde van de laag totdat de minimale laagtijd is verstreken.

Het aanhouden van de minimale laagtijd is belangrijk om de vorige laag te laten uitharden voordat de volgende laag wordt aangebracht. Het verlagen van de printsnelheid helpt omdat de ventilatoren op de printkop het filament langer kunnen blazen. Het te veel verlagen van de printsnelheid is echter nadelig omdat de warmte van de nozzle zich kan verspreiden naar de onderliggende lagen en aangrenzende wanden. Hierdoor kan het oppervlak erg rommelig worden en plaatselijk doorzakken. Om deze reden is er ook een minimumsnelheid. Aan het einde van de laag komt de printkop normaal gesproken een beetje omhoog (tenzij de instelling [Printkop Optillen](cool_lift_head.md) is uitgeschakeld), waardoor de blazer het filament iets langer kan blazen totdat de minimale laagtijd voorbij is.

![Welke ventilatorsnelheid wordt waar gebruikt](../../../articles/images/cool_fan_speed.svg)

Een heel klein onderdeel kan bijvoorbeeld een laag hebben die 3 seconden nodig heeft om te printen bij een normale snelheid van 30 mm/s, maar de minimale laagtijd is ingesteld op 10 seconden. De printer zou dan zijn snelheid verlagen tot 9 mm/s, dus het zou precies 10 seconden duren om dat deel et printen. Als er echter een minimumsnelheid van 10 mm/s was ingesteld, zou de printer deze laag in plaats daarvan met 10 mm/s printen en in 9 seconden klaar zijn. Als [Printkop Ooptillen](cool_lift_head.md) is ingeschakeld, wacht de printer 1 seconde aan het einde van de laag voordat de volgende laag begint (anders gaat hij direct door zonder te wachten).