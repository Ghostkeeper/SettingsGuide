Aantal lagen met lagere Printsnelheid
====
De eerste laag is niet de enige laag die langzamer word geprint. Deze instelling bepaalt hoeveel lagen langzamer moeten worden geprint. In de loop van deze verschuivingen zal de printsnelheid geleidelijk toenemen tot de normale printsnelheid.

![De printsnelheid neemt geleidelijk toe tot 50 mm/s.](../../../articles/images/speed_slowdown_layers.svg)

Vanaf de eerste laag neemt de snelheid lineair toe (of af) tot aan de normale printsnelheid. Dit gebeurt apart voor de wanden, skin, vulling, etc. als ze op verschillende snelheden geprint worden.

Er zijn twee redenen om over meerdere lagen over te schakelen naar normale printsnelheden. Ten eerste bevinden de tweede en derde laag zich nog steeds vrij dicht bij de platvorm, en als u er snel overheen gaat, kan de print vrij gemakkelijk afscheuren. Ten tweede kan het verschil in doorvoer tussen de printsnelheid van de eerste laag en de normale printsnelheid zo groot zijn dat het enige tijd kan duren voordat de grote verandering van de doorvoer effect heeft. Een langzame overgang voorkomt onder-extruderen bij een grote snelheidsverandering.

Een langzame overgang betekent echter ook dat het printen over het algemeen langer duurt.