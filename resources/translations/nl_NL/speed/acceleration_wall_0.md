Buitenwandacceleratie
====
Deze instelling bepaalt hoe snel nozzle in verschillende richtingen versnelt bij het printen van de buitenwanden. De acceleratie op de buitenwanden kan op een andere snelheid worden ingesteld dan op de binnenwanden.

Het aanpassen van de acceleratie hier heeft grote invloed op de maatnauwkeurigheid van de print. Hoge acceleratiesnelheden veroorzaken trillingen in de hele printer. Deze trillingen zijn terug te zien in de print. Omdat de buitenwanden van buitenaf goed zichtbaar zijn, is het gebruikelijk om de buitenwanden met een lagere acceleratie te printen dan de binnenwanden. Dit verhoogt echter de printtijd.