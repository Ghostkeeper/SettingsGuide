Temperatuur werkvolume
====
Sommige printers hebben een gesloten printkamer die is uitgerust met een verwarmingselement en temperatuursensoren, zodat ze kunnen bepalen hoe warm de printkamer wordt. Op deze printers bepaalt deze instelling hoe warm de lucht in de printkamer wordt.

Printen op een hogere temperatuur in de printkamer kan het kromtrekken veroorzaakt door afkoeling van de print verminderen.Bovendien is het plastic gegloeid, wat ook helpt om vervorming te verminderen en de sterkte te vergroten, vooral als het gaat om kristallijn materiaal. Bij sommige materialen voor hoge temperaturen, zoals polyoxymethyleen (POM), is een warme printkamer essentieel voor succesvol printen.

Het printen op een hogere temperatuur vermindert echter ook de koeleffectiviteit van de ventilatoren. Dit vermindert de kwaliteit van de overhang, wat leidt tot doorhangen en olifantenpoten.